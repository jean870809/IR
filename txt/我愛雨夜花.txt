作曲 : 張錫安/鄧雨賢
作詞 : 張錫安/周添旺
彼條菅芒比儂懸的路彎彎曲曲通到山跤
山跤有一個莊 阿公著蹛佇遐
青味青味的竹林定定攏嘛隨風咧唱歌 咪嗦啦 咪嗦啦
毋知影圓仔花為啥物四季攏嘛咧開滿山
敢講這有世外桃源的塗合天堂來的沙
舊柪舊柪的厝瓦 一直保護阿公阿媽
阿公家己改編的歌 伊唱予我聽
這條歌陪我到大漢 定定哼著伊唱也唱袂煞
希望汝仝款會當斟酌聽 要珍惜 這個聲
這條歌陪我一直到大漢 定定哼著伊唱也唱袂煞
雖然講世界不時咧變化 嘛是愛這條歌
（雨夜花 雨夜花）欲娶某 欲娶某 娶到一個戇大箍
頷蚓烏烏 目睭吐吐 親像火車煙囪管
（雨夜花 雨夜花）我欲娶某 欲娶某 娶到一個戇大箍
頷蚓烏烏 目睭吐吐 親像火車煙囪管
逐擺轉到這個所在我習慣褪赤跤
褪赤跤哪行哪佚迌佇咧軟軟塗的田岸
蝴蝶蝴蝶翩翩飛啊飛飛啊飛我想欲掠
這藏有我囝仔時陣的笑聲
大樹邊的一條溪流流流過崎崎的山壁
溪凍水也清照著天照著白雲哪像水鏡
釣幾尾啊沒魚嘛有蝦 起火烘烘來食
哪食哪換阿媽 唱歌乎阮聽
這條歌陪我到大漢 定定哼著伊唱也唱袂煞
希望汝仝款會當斟酌聽 要珍惜 這個聲
這條歌陪我一直到大漢 定定哼著伊唱也唱袂煞
雖然講世界不時咧變化 嘛是愛這條歌
原來佇怹的年代 (欲娶某欲嫁尪~)
毋捌有自由的戀愛 (等到有一天~)
嫁娶攏聽父母的安排 (原來~)
這就是怹彼個年代 (彼個年代~)
這條歌陪我到大漢 定定哼著伊唱也唱袂煞
希望汝同款會當斟酌聽 要珍惜 這個聲
這條歌陪我一直到大漢 定定哼著伊唱也唱袂煞
雖然講世界不時咧變化 嘛是愛這條歌
這條歌陪我到大漢 定定哼著伊唱也唱袂煞
希望你仝款會當斟酌聽 要珍惜 這個聲
這條歌陪我一直到大漢 定定哼著伊唱也唱袂煞
雖然講世界不時咧變化 嘛是愛這條歌